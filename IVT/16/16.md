# 16. Informační systémy

- nevím co tu sakra dělám, doufám, že na tomhle u maturity nevyletím

***Obsah otázky:*** Vpostup tvorby informačního systému; návrh uživatelského rozhraní, datového modelu a procesů; návrh databázové tabulky, atributy polí, primární klíč; návrh struktury a propojení více tabulek – cizí klíč, relace

## Co je informační systém
- soubor lidí, technických prostředků a metod zabezpečujících sběr, přenos, zpracování, uchování dat za účelem prezentace informací pro potřeby uživatelů činných v systémech řízení
- skládá se z:
    - **softwaru** 
    - počítačového **hardwaru**, na kterém tento software běží
    - **dat**, který IS obsahuje
    - **lidí**, kteří tento software (hardware) používají a pracují s daty
    - **procesů**, které v IS probíhají
- charakteristické znaky:
    - IS je celek programů, který má plnit určité úlohy pro nějakou organizaci (ne jednotlivce)
    - všichni uživatelé pracují s daty, uloženými ve společné databázi, a za výsledek zodpovídají společně
    - programy, které jsou součástí IS, neběží na počítačích jednotlivých uživatelů, ale na serveru; uživatelé s nimi komunikují prostřednictvím své klientské stanice, v tzv. **režimu klient–server**

## Dělení IS
### Veřejný IS
- k informacím má přístup veřejnost, správu zajišťuje nějaká instituce či komunita
- např. muzejní stránky, knihovna, Wikipedie

### Podnikový IS
- systém, který používají podniky a jiné organizace při vykonávání svých důležitých činností (podnikových procesů)
- podniky a organizace nakupují IS od softwarových firem, přizpůsobují je svým potřebám a školí své zaměstnance, aby s ním uměli pracovat (= implementace IS)
- příklady podnikových IS (přejato z Wikipedie):

| zkratka | anglicky                         | česky                         | vhodné pro                                               |
| ------- | -------------------------------- | ----------------------------- | -------------------------------------------------------- |
| ERP     | Enterprise Resource Planning     | Plánování podnikových zdrojů  | skoro všechny podniky/organizace, **nejčastější typ IS** |
| SCM     | Supply Chain Management          | Řízení dodavatelského řetězce | velké výrobní podniky                                    |
| CRM     | Customer Relationship Management | Řízení vztahů se zákazníky    | podniky s velkým počtem zákazníků                        |
| HRM     | Human Resource Management        | Řízení lidských zdrojů        | velké podniky a organizace                               |
| BI      | Business Intelligence            | Business intelligence         | všestranné využití a rychlé analýzy údajů v databázi     |

- **ERP** je dnes nejrozšířenější a nejdůležitější
    - zahrnuje správu financí, personalistiku, výrobu a marketing/prodej
    - německá firma SAP je dodavatel v současnosti nejprodávanějšího ERP na světě
- často se kombinují dohromady, přičemž je často nutná výměna dat
    - buď ruční (časově nákladná, jednodušší) nebo automazitovaná (pomocí nějakých API v informačních systémech)
- tyto systémy jsou "generické" v tom, že se dají použít pro více účelů, existují ale IS, které jsou navržené a vyvinuté pro jediného zákazníka (na míru)
    - vývoj IS na míru je nákladný, cena skoro vždy výrazně převýší dojednaný rozpočet, naplánované termíny se nikdy nepodaří dodržet a výsledné funkce neplní všechna očekávání zadavatele
    - např. Schengenský informační systém (SIS), Elektronická zdravotní knížka (IZIP) - sklidila kritiku za neudržitelnost a nákladnost

| zkratka | česky                                  | vhodné pro                  |
| ------- | -------------------------------------- | --------------------------- |
| UIS     | Univerzitní informační systém          | vhodný pro české univerzity |
| ISAS    | Informační systém administrativy soudů | vhodný pro okresní soudy ČR |

## Hlavní etapy IS:

### Návrh a vývoj IS
- práce pro profesionální programátory
- nutná spolupráce s odborníky v oblasti

### Výběr IS
- existuje široká škála IS, a každý podnik si musí vybrat, který zakoupí
- nutno posoudit prostředí podniku a procesy, které probíhají, a dostupné IS, které by se daly použít
- možnost použít konzultanty nebo promluvit se zástupci dodavatelských softwarových firem

### Implementace IS
- proces osvojování IS v podniku
- nakoupit hardware a software je snadné, ale další tři nezbytné komponenty každého IS - data, lidi a procesy - musí být teprve připraveny

### Provozování
- IS běží v podniku několik let, přechod na jiný je drahý, časově náročný
- s postupem času se může měnit struktura i velikost podniku, a IS se tomu musí přizpůsobovat
- nutno monitorovat software i hardware, kontrolovat integritu dat v databázi